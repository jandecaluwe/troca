---
title: Philosophy 
layout: page
---
Beste,...├Allereerst wens ik mezelf te excuseren voor het schrijven in de ik-vorm. Het heeft niets te maken met "egoïsme", doch ik vind het maar niets en zelfs "goedkoop commercieel" de eeuwige beleefde wij-vorm te blijven hanteren.
Een filosofie neerpennen is geen gemakkelijke opdracht. Eigenlijk verwacht iedereen van dit deel van de website dat het een zeer eigen stukje wordt, interessant om te ontdekken. 
Ik zou in feite dit hoofdstuk anders willen betitelen, zoals "wens" of "vurige wens" of zo ...
Idd, het is mijn vurige wens dat iedereen zich realiseert hoe een basissmaak, de "echte smaak" dus, van een grondstof aanvoelt. Nog maar even geleden kreeg ik een bakje scharreleieren cadeau. Deze eieren smaakten zo intens en lekker.
Ik realiseerde mij dat ik deze "oersmaak", om het even plastisch te stellen, compleet vergeten was. Ik ben nochtans opgegroeid in een gezin waar kippen en vooral de haan ons elke morgen wakker kraaiden.
En ook ... ik koop wekelijks verse scharreleieren in het grootwarenhuis?! Waarschijnlijk industriële scharreleieren. Hmmm!
Mijn vurige wens is dus dat iedereen zich hiervan bewust wordt.
Zo ook zou iedereen zich ervan bewust moeten worden dat de basissmaak van een gemiddeld glas wijn, niet de "authentieke" smaak is of nog meer ... dit gemiddelde glas wijn zou een andere smaak moeten hebben.
Enige tijd geleden, toen een wijnbouwer op restaurant een glas wijn voor ons bestelde en hiervan proefde, was prompt zijn zijn reactie naar de zaalverantwoordelijke ... Je veux un vin au goût de raisin.
Zo zouden ook de frieten aan't frietkot naar lekkere gefriteerde meelaardappel moeten smaken!
    Een 2e vurige wens is dat de gemiddelde geïnteresseerde wijnconsument een iets bescheidener wijnjargon hanteert. Mijn veelvuldige en verscheidene contacten met goede wijnbouwers, hebben mij gaande weg doen inzien dat men best niet te moeilijk doet over de materie.
Een voornaam en bekend wijnschrijver zei ooit: "Ik heb nog nooit een goede wijn geproefd van een hoogdraverig wijnbouwer"! Hier schuilt een berg van waarheid. Mensen als Pierre Overnoy, Michel Augé en nog enkele andere, doen niet ingewikkeld over hun doen en laten in de wijngaard en/of wijnkelder.
    Voilà ... dit is mijn persoonlijke overtuiging rond deze materie. En dat wil ik met U delen ...
  
 



---
title: Christian Binner
huis:  Domaine Binner
dept:  Haut-Rhin
regio: Alsace
photo: binner.jpg
layout: wijnhuis


---
Een gevestigde waarde in Alsace. Dat is het minste dat men hierover kan zeggen. Momenteel verbouwt de familie Binner 11 hectaren rond het dorpje Ammerschwihr. De meeste wijngaarden zijn gesitueerd rond de gekende wijnbergen Kaefferkopf, Schlossberg en Wineck-Schlossberg. De wijngaarden hier kennen geen onkruidverdelgers en kunstmestoffen sinds meer dan 25 jaar. Tussen de ranken krijgt begrassing de vrije loop dit om erosie te vermijden en eveneens ter stimulatie van het leven in de bodem. Bij Binner is het rendement behoorlijk beperkt, dit door allerlei factoren. Korte snoei, biodynamie alsook de ouderdom van de stokken zijn er enkele. Het jaarlijkse doel is om rijp en gezond fruit te oogsten. Het kelderverhaal is er één van non-interventionisme. Zachte en trage pneumatische persing, fermentaties bij lage temperatuur, geen oenologische interventies en/of toevoegingen. Weinig of geen sulfiettoevoegingen al naargelang de cuvée/jaargang.
Een wijn van Christian Binner is vandaag een echte beleving. Het zijn complexe, rijk geschakkeerde wijnexpressies. Het zijn wijnen die zinderen en doen nadenken. Riesling, Pinot noir of Auxerrois ... of Muscat, Pinot gris ... whatever ...    

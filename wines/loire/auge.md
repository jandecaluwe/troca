---
title: Michel et Béatrice Augé
huis:  Domaine des Maisons Brûlées
dept:  Loir et Cher
regio: Touraine
photo: auge.jpg
layout: wijnhuis

---
Loir et Cher. Michel Augé stopte met wijnbouwen medio 2013. Een icoon in het wereldje van natuurwijnbouw drijgt hiermee te verdwijnen. Even schetsen toch ... Michel Augé, zoon uit een groot gezin werd door zijn vader aangewezen om het ouderlijk wijndomein verder te zetten. Hij was een kind van de generatie die opgroeide met pesticides. Al heel snel begon hij in te zien dat deze manier van werken alleen maar zorgde voor doodse en woestijnachtige wijngaarden. Op dat moment was Augé directeur van de cooperatieve van Oisly. Toen hij echter probeerde deze cooperatie om te bouwen naar een bio-cooperatieve, ging het fout. In 2001 vinifieerde hij zijn eerste eigen wijnen op het domein. Le Herdeleau 2001 werd hiermee geboren. Een hele tijd hiervoor ging hij ten rade bij wijlen 'Christian Chaussard' voor het begrijpen van biodynamie, haar toepassing, het resultaat hiervan. 2004: ik ontmoet voor het eerst Michel en Béatrice Augé. Zij presenteerden op een vakbeurs ergens hun "Le Herdeleau'02" en "Suavignon'03". Het klikte onmiddellijk tussen ons. De samenwerking is blijven duren tot dit laatste millésime 2012. 10 jaar van intense samenwerking. De wijnen van Augé zijn steeds gebaat met een aantal jaren ouderen. Le Herdeleau 2002 bv. staat er nog steeds meer dan ooit en dit zonder toevoeging van sulfiet. Elegantie en toch met ruggegraad, alsook het 'apart' zijn, dat typeert de wijnen van deze man. Augé investeerde in simpele en functionele techniek, in een goede kelder, in perceptie, in het nodige geduld om met zijn wijngaard, zijn collega's en klanten om te gaan. Vandaag maakt hij zich nuttig om hier en daar wat inzichten te verschaffen bij zij, jonge wijnbouwers, die het nodig achten. Michel Augé is een wijs man, hij is niet weg ... Alle respect cher ami!   

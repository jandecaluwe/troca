---
title: Thomas Carsin
regio: Anjou noir
photo: carsin.jpg
layout: wijnhuis 


     
---
l'Anjou noir. Thomas Carsin, afkomstig uit Bretagne, maakt van zijn droom werkelijkheid, nl wijnbouwen. Na een opleiding op de schoolbanken en een fameuze wijnkundige détour via Californiê, Champagne en de Provence, neemt hij een domein over in Anjou zo'n 8 jaar geleden (jan. 2008). 25ha in het zuiden van de Anjou noir tussen Chaume en Ardennay verdeeld over 30 percelen. Carsin is een fijnneus in zijn vak waar het "gezond" verstand nooit ver weg is. Toen ik hem ooit vroeg naar het waarom van zoveel hectaren wijngaard, was het antwoord: "we moeten er wel van leven ... ikzelf, mijn vrouw Charlotte en mijn 2e partner Grégoire de Bouëxic"! Carsin legde me eveneens uit dat de evolutie naar organische wijnbouw en het "zuiver" en "natuurlijk" vinifiëren een gestaag en doordacht werk is. Vandaag, na 8 jaren van herstellen van evenwicht in de wijngaard, perceptie, het leren begrijpen ... wordt er meer en meer zwavelvrij gevinifieerd en wanneer mogelijk ook gebotteld. Carsin is ook één van hen die het regelmatig heeft over " un vin précis". Geen "zwalpwijnen" dus zoekend naar evenwicht tussen oxidatie en reductie, doch wel "rechte" wijnen.  Na 4 jaar van intense samenwerking, kan men gerust spreken van een soliede economische en vriendschappelijke relatie hier bij Troca V.N.


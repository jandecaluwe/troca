---
title: Antonella Tacci & Raimondo Lombardi
huis: Azienda Agricola Martilde (Oltrepo Pavese)
layout: wijnhuis
photo: Martilde photo.jpg

wijnen:
    - naam:  Piume'14
      ref:   
      app:   I.G.T.
      type:  Bianco
      cep:   Malvasia
      prijs: €11.14

    - naam:  Dedica'10
      ref:   
      app:   I.G.T.
      type:  Bianco
      cep:   Malvasia
      prijs: €14.79
      
    - naam:  Barbera'12
      ref:   
      app:   D.O.C. Oltrepo Pavese
      type:  Rosso
      cep:   Barbera
      prijs: €9.94
      
    - naam:  Zaffo'06
      ref:   
      app:   D.O.C. Oltrepo Pavese
      type:  Rosso
      cep:   Croatina
      prijs: €14.09
    
    - naam:  Il Gigante'11
      ref:   
      app:   I.G.T.
      type:  Rosso
      cep:   Croatina
      prijs: €14.79
---
Antonella Tacci en Raimondo Lombardi leerden we toevallig kennen op een wijnbeursje. Het gebeurt soms dat bepaalde mensen je aantrekken en dat was hier duidelijk het geval.
Dit koppel liep elkaar tegen het lijf bij IBM-Italy en dit meer dan 30 jaar geleden. 
Dit was een andere tijd, een fase in hun leven waar ze 20 jaar geleden afscheid van hebben genomen op het moment dat ze in een "zotte bui" dit domein kochten en doopten tot Az. Agri. Martilde.
Tacci is Toscaanse en Lombardi Napolitaan. Het verzeild geraken hier in Lombardije heeft te maken met hun vroeger werk en met verliefd worden op ...

Oltrepo Pavese is een driehoekigvormig gebied ten zuiden van de Po (rivier). Een glooiend en heuvelend landschap dat iets verder de overgang wordt naar de Apenijnen. 
Oltrepo Pavese ligt in Lombardije maar "frôleert" met Piëmonte, Emilia en zelfs heel even met Liguria.

Az. Agr. Martilde heeft 15ha wijngaarden. Het dorp Rovescala heeft een typische en uitgelezen bodem (klei) voor het verbouwen van Croatina. De Croatina (blauwe druif) zorgt na fermentatie voor de wijn "Bonarda". 
Het is evident dat er tamelijk veel Croatina verbouwd wordt. Daarnaast is er Barbera, Pinot nero en Malvasia (wit) aangeplant.

Tacci en Lombardi willen weelderige, sappige en elegante wijnen in de fles. Maar een goed glas wijn moet eveneens volgens hun boeiend zijn en aanzetten tot reflectie, tot nadenken.
Intrigerende mensen, mooie mensen ...

* **Piume'11**: een frisse Malvasia met zeer sappige aciditeit en lengte.
* **Dedica'10**: Malvasia met schilmaceratie gedurende 6 maanden. Ellenlange boeiende wijn.
* **Barbera'12**: cuvewijn met enorm veel sap en rondeur. Drinkplezier tot en met ...
* **Bonarda'12**: identieke vinificatie maar een iets meer donkere wijn dan de Barbera. Sappig en vlezig!
* **Zaffo'06**: lange opvoeding in "botte" (foudres). Stijlvolle wijn, mineraal en doortimmerd. Edele tannines, gaaf en puur.
* **Il Gigante'11**: overrijpe Croatina, sterk gelijkend op een top-Amarone uit Valpolicella. Het prijskaartje is echter bescheidener.


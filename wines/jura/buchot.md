---
title: Claude Buchot
huis:  Dom. Claude Buchot
dept:  Jura
regio: Côtes du Jura
photo: buchot.jpg
layout: wijnhuis


---
Claude Buchot leerden we heel toevallig kennen. Wij proefden zijn wijnen ergens aan een gastentafel in het zuiden van de "Revermont". Het mooiste was dat de wijn zo onwaarschijnlijk goed smaakte, dat flessen zowel wit als rood in een mum van tijd vlot werden geledigd.
Dit is altijd een zeer goed teken.
De drang was bijgevolg groot om deze man te leren kennen.
Buchot plante 40 jaar geleden eigenhandig zijn 1e wijnstokken. Hij bouwde gestaag zijn eigen wijngaard en bleef de klassieke methodes uit de Jura trouw.
Vinificaties 36 maanden "sous voile" is daar dus heel normaal.
Het grote verschil met velen is dat de wijngaard nooit één spetter onkruidverdelger heeft gekend. Evenmin werden pesticiden gebruikt. Biodynamische preparaten zoals 500 en 501 worden sinds jaren gebruikt.
Weinig of geen sulfiet tijdens de vinificaties, rijp en gezond fruit ... dit alles en de traagheid en het geduld zorgt voor zeer toegankelijke en elegante wijnen.
De wijnen van Claude Buchot liggen ons bijgevolg zeer nauw aan het hart.
Deze bescheiden en aimabele man is voor ons de ontdekking van 2013.

En in 2015: De nieuwe en 1e lading wijn dit jaar is binnen. 

2 nieuwigheden: Eerst en vooral een Chardonnay ouillé, Château Beaufort'13, de 1e in 40 jaar vinificatie en wat een voltreffer. Uitmuntend qua zuiverheid, smeuig en fris. Een wijn met een enorme lengte en zo breed gastronomisch inzetbaar.
Verder een assemblage van Pinot noir en Poulsard, "Union des 2 Cépages'13". Ook hier weer loepzuiver, sappig en fijn. Zoveel finesse, voor zo'n eerlijke prijs.     
